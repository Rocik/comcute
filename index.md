---
layout: post
lang: pl
title: System utrzymania wielkiej mocy obliczeniowej w sytuacjach kryzysowych
categories: home
---

<script src="{{ "/js/redirect.js" | relative_url }}"></script>

Comcute jest projektem realizowanym przez naukowców Politechniki Gdańskiej, który ma ambicje stać się realną polską alternatywą dla platformy obliczeń typu voluteer computing BOINC. Zadaniem systemów takich jak ten jest rozwiązywanie złożonych problemów naukowych i dostarczania klientom dużej mocy obliczeniowej niewielkim kosztem. Comcute spełnia te założenia, jednak jako swój główny cel wykorzystania potencjału obliczeń gridowych stawia sobie zapewnienie nieprzerwanej pracy procesorów w przypadku kryzysu (takiego jak chociażby wybuch elektrowni jądrowej w Fukushimie).

# Jak działają systemy gridowe?

System bazuje na filozofii współdzelenia mocy obliczeniowej komputerów przez użytkowników – zwanych wolontariuszami – dobrowolnie udostępniających zasoby swoich maszyn na rzecz pewnego projektu. Typowy scenariusz w takim środowisku wygląda tak, że każda osoba z dostępem do Internetu może bezpłatnie i w dowolnym momencie przystąpić badań instalując na swoim komputerze specjalne oprogramowanie.

Tematyka tych badań może być różna – od próby znalezienia życia w kosmosie (np.: SETI@HOME), przez badania mogące pomóc w odkryciu leków na raka (np.: FOLDING@HOME) – a wybór jednego z nich zależy wyłącznie od użytkownika, gdyż ten decydując się na partycypację w badaniu udostępnia moc obliczeniową swojego komputera i jego pamięć. Zalety takiego podejścia są oczywiste: setki tysięcy ludzi na całym świecie mogą, nie wychodząc z domu oraz małym nakładem pracy, stać się ogniwem w walce z największymi problemami naukowymi, trapiącymi ludzkość od stuleci.

Podobne systemu działają już na świecie od wielu lat i dają znakomite efekty. Przykładem jest jeden z pierwszych projektów tego typu, którego celem było odnalezienie największych liczb Mersenne’a. Projekt odniósł wielki sukces, a uczestnik, którego komputer odnalazł ostatni element układanki otrzymał wysoką nagrodę pieniężną. Czy znalezienie liczby Mersenne’a miało wymiar praktyczny? Oczywiście! Stosuje się je w kryptografii – można więc powiedzieć, że odkrycie tych liczb przyczyniło się do zwiększenia bezpieczeństwa naszych danych.

# Cechy platformy Comcute

Nie musisz instalować dodatkowego oprogramowania – Comcute działa w przeglądarce internetowej
 - Dostęp jest darmowy i anonimowy
 - Uczestnictwo jest całkowicie bezpieczne
 - W każdej chwili (bez żadnych konsekwencji) możesz zrezygnować z bycia wolontariuszem
 - Masz możliwość wzięcia udziału w rozwiązywaniu prawdziwych problemów nauki

# Na co w praktyce pozwalają systemy wysokiej wydajności, takie jak Comcute?

Comcute niesie ze sobą nieograniczoną liczbę możliwości. W praktyce tylko wyobraźnia ogranicza twórców w tym, co mogą osiągnąd dzięki naszej platformie. Symulacje powodzi, modelowanie pogody, czy symulacja zachowań tłumu w panice, to tylko przykłady zagadnień, które dzięki przetwarzaniu rozproszonemu na platformie staną się możliwe do zrealizowania. Już na początku istnienia Comcute zaprojektowano oprogramowanie, którego celem jest sumulacja pożarów w lasach. Opisane wieloma parametrami (takimi jak prędkość i kierunek wiatru, kaloryczności podłoża i drzew oraz wilgotność powietrza) wirtualne przestrzenie poddawane są regularnym podpaleniom, a uzyskane wyniki mogą przynieść ogromne korzyści np.: pomóc lepiej chronić tereny narażone na podpalenie przed rozprzestrzenianiem się ognia. Ośrodki naukowe, armia, firmy polegające na niezawodności obliczeń, a nawet banki – wszyscy oni mogą czerpać korzyści z platformy Comcute i wykorzystywać jej potencjał do swoich celów w skali w jakiej ciężko jest o tym pomyśleć, przy tak niskich kosztach.
